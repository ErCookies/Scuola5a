##### ***L'ASCESA DI STALIN E L'INDUSTRIALIZZAZIONE***

Nel 1922 nasce l'*URSS*, il comunismo di guerra è stato abbandonato a favore della *NEP*, sono stati allacciati *rapporti diplomatici* con le altre nazioni europee.

Nel 1924 *muore Lenin* e all'interno del partito si affrontano due linee:

* La *rivoluzione permanente* sostenuta da *Trockij*;
* Il *socialismo in un solo paese* sostenuto da ***Stalin***.

Stalin diventa *segretario del PCUS* e in pochi anni si impone alla *guiida del partito e dello Stato* eliminando tutti i suoi avversari.

In campo economico Stalin decide di puntare su una rapida e massiccia *industrializzazione*.

Con questo obbiettivo *abbandona la NEP* e impone la ***collettivizzazione forzata*** della terra per ricavare le risorse necessarie.

Lo Stato si impossessa delle terre *eliminando i Kulaki* (contadini benestanti) come classe sociale con uccisioni e deportazioni, creando grandi fattorie collettive dipendenti dallo Stato (*Kolchoz*).

Assieme alla contemporanea *carestia* la collettivizzazione provoca *milioni di morti*.

Tutta l'economia viene pianificata con i *piani quinquennali* e indirizzata allo *sviluppo* soprattutto dell'*industria pesante* (siderurgica, mineraria, elettrica), grazie ad un intenso *sfruttamento della forza lavoro* sollecitato anche dalla propaganda (*Stachanovismo*).



###### ***IL CONSOLIDAMENTO DELLO STATO TOTALITARIO***

L'URSS staliniana ha tutti i caratteri di uno *Stato totalitario*, in cui tutti gli aspetti della vita civile sono controllati dal *partito unico*, unendo la *repressione* alla *propaganda* attraverso il *monopolio dei mezzi d'informazione*.

*Stalin* promuove il *culto della personalità* assumendo i tratti del capo carismatico.

Il grande sviluppo dell'URSS, contemporaneo alla crisi del capitalismo, e l'avvento del nazismo favoriscono la *popolarità del comunismo* nell'opinione pubblica mondiale.



##### ***IL TERRORE STALINIANO E I GULAG***

Stalin realizza una trasformazione radicale utilizzando ampiamente il *terrore* e la *repressione*, dando vita ad un *potere personale e tirannico*.

Le *vittime* sono dapprima i *Kulaki*, poi dagli anni trenta gli altri *capi bolscevichi* che potrebbero minacciare il potere di Stalin, a cominciare da *Trockij*.

Le ***grandi purghe*** vedono una serie di processi-farsa e condanne a morte che eliminano la *vecchia guardia bolscevica* compresi antichi alleati di Stalin (Bucharin), ex ministri, dirigenti del *Komintern*, ufficiali dell'*esercito* sostituiti da fedelissimi del dittatore.

Viene potenziato il sistema di *campi di lavoro forzato (Gulag)* già introdotto da Lenin per gli avversari politici finalizzati alla *rieducazione politica* (in realtà *distruzione fisica e psicologica*) dei detenuti (da 10 a 20 milioni), spesso arrestati in seguito a denunce anonime e infondate, ma anche per soddisfare le necessità di lavoro coatto (*pianificazione degli arresti*), sopratutto per la creazione di infrastutture in zone deserte ma ricche di risorse (come la *Kolyma*).

*Lavoro duro* e *condizioni di vita disumane* (denutrizione, clima, punizioni, mancanza di cure mediche) provocano *più di 2 milioni di morti*.

